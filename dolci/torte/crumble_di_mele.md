# ***Crumble di mele***

- Ripieno:
   - 20g di burro
   - 1kg di mele renette/golden
   - 1 cucchiaino di cannella
   - 70g di zucchero
   - succo di mezzo limone

- Pasta crumble:
   - 120g di burro
   - 120g di zucchero
   - 180g di farina
   - 1 bustina di vanillina

Iniziate pelando le mele e privandole del torsolo, tagliatele poi a cubetti di medie dimensioni. Fate sciogliere il burro in padella e aggiungete le mele a pezzetti, unite anche il succo di limone, lo zucchero semolato e 1 cucchiaino di cannella. Fate saltare le mele in padella per un minuto circa.

Preparate ora la pasta di ricopertura per il crumble: in una ciotola capiente ponete la farina, la vanillina, lo zucchero di canna e il burro a cubetti. Lavorate gli ingredienti velocemente con la punta delle dita ottenendo un impasto "bricioloso".

Imburrate una teglia, aggiungete uno strato di mele a pezzetti e poi coprite con le briciole di pasta. Infornate per circa 35/40 minuti a 180°C fino a che la superficie del dolce sarà ben dorata e croccante.
